FN's Verdenserklæring om Menneskerettighederne blev vedtaget af FN i 1948. FN havde da 58 medlemmer. Af disse stemte 48 nationer for, ingen stemte imod, men 8 lande afstod fra at stemme (stemte blankt). Yemen og Honduras stemte slet ikke.
Verdenserklæringens omfatter borgerlige, politiske, økonomiske, sociale og kulturelle rettigheder.
Verdenserklæringen er det mest kendte og bredest udbredte menneskerettighedsdokument i verden. Selve erklæringen er ikke juridisk bindende for staterne, men har dannet udgangspunkt både for række yderligere konventioner på forskellige områder i FN-regi (f.eks. racediskriminationskonventionen fra 1965, børnekonventionen fra 1989 og FN's Global Compact fra 1999) og for konventioner uden for FN-systemet.
I Europa er det vigtigste menneskeretsdokument i Den Europæiske Menneskerettighedskonvention, som er indgået blandt Europarådets medlemmer i 1950.


== Se også ==
Den Europæiske Menneskerettighedskonvention
Den Europæiske Menneskerettighedsdomstol


== Eksterne henvisninger ==

menneskeret.dk
FN's Verdenserklæring om Menneskerettighederne
Youth for Human Rights International De 30 artikler om menneskerettigheder illustreret i 30 videoer.
FN's kampagne i forbindelse med 60-året for Menneskerettighedserklæringen


== Noter ==